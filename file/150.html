<div class="article">
	<div class="title">
		អបអរ​ខួប​លើក​ទី 150 ការ​បង្កើត​សហភាព​ទូរគមនាគមន៍​អន្តរជាតិ ITU ជាមួយ​ការ​ប្រគល់​ពានរង្វាន់ ICT Award 2015
	</div>
	<div class="date">26 Jun, 2015 17:26ICT Award 2015</div>
	<div class="description">
		<p>កម្មវិធី​ប្រគល់​ពាន​រង្វាន់​បច្ចេកវិទ្យា​គមនាគមន៍​និង​ព័ត៌មាន​កម្ពុជា​ឆ្នាំ​២០១៥​និង​ការ​ប្រារព្ធ​ខួប​លើក​ទី 150 នៃ​ការ​បង្កើត​សហភាព​ទូរគមនាគមន៍​អន្តរជាតិ ITU ត្រូវ​បាន​ប្រារព្ធ​ឡើង​នៅ​ថ្ងៃ​ទី 25 ខែ​មិថុនា​ឆ្នាំ 2015 នៅ​សណ្ឋាគារ​សូហ្វីតែល​សូហ្វីតែល​ភូគីត្រា រាជធានី​ភ្នំពេញ​ក្រោម​អធិបតីភាព​ឯកឧត្តម​ប្រាក់សុខុន​ រដ្ឋមន្រ្តី​ក្រសួងប្រៃសណីយ៍​និង​ទូរគមនាគមន៍។</p>			
		<p class="img" ><img src="images/ICT-2015-241.jpg" /></p>
		<p>ពានរង្វាន់​បច្ចេកវិទ្យា​គមនាគមន៍​និង​ព័ត៌មាន​កម្ពុជា​ឆ្នាំ២០១៥ ជា​ការ​ផ្តើម​គំនិត​របស់​ក្រសួង​ប្រៃសណីយ៍​និង​ទូរគមនាគមន៍​ ដែល​ជា​ការ​ប្រកួតប្រជែង​ថ្នាក់​ជាតិ​មួយ​ដែល​ផ្តោត​សំខាន់​លើ​ក្រុមហ៊ុន​បច្ចេកវិទ្យា​គមនាគមន៍​និង​ព័ត៌មាន​កម្ពុជា(ICT) ដែល​កំពុង​ធ្វើអាជីវកម្ម និង​សេវាកម្ម​នៅ​ក្នុង​ព្រះរាជាណាចក្រកម្ពុជា។</p>
		<p>ពានរង្វាន់​ដែល​មាន​កិត្យានុភាព​នេះ​ត្រូវ​បាន​ប្រគល់​ជូន​ដល់​ផលិតផល​បច្ចេកវិទ្យា​គមនាគមន៍​និង​ព័ត៌មាន ដែល​មាន​ស្នាដៃ​ល្អ​បំផុត​ក្នុង​ចំណោម​សហគ្រិន​នៅ​ក្នុង​ប្រទេស​កម្ពុជា។ ពានរង្វាន់​នេះ​មាន​គោលបំណង​បង្កើត​ជា​និម្មិត​រូប សម្រាប់​ការ​ទទួល​បាន​ជោគជ័យ​នៅ​ក្នុង​ការ​បង្កើត​នវានវត្តន៍ និង​ការ​ច្នៃប្រឌិត​ហើយ​ថែម​ទាំង​ផ្តល់​ឱកាស​ក្នុង​ការ​ផ្តល់​ថវិកា សម្រាប់​ក្រុមហ៊ុន​ចាប់ផ្តើម​ធុរកិច្ច និង​ក្រុមហ៊ុន​ធ្វើអាជីវកម្ម​នៅ​ក្នុង​វិស័យ បច្ចេកវិទ្យា​គមនាគមន៍​និង​ព័ត៌មាន​នៅ​ក្នុង​ប្រទេសកម្ពុជា។</p>
	</div>
	<div class="author"><strong>អត្ថបទ៖ ដៃគូ​សហការ</strong></div>
</div>